PSEUDOPHOCYLIDEA. 75

Graeci poetae, qui virtutis magister haud ignobilis habebatur,
personam induit *).
’ Antiquitatis ementita specie legentes decipere noluit: igitur451
si unum alterumve versum antiquioris alicuius poetae in hoc car-
mine deprehendimus, consentaneum est, haec non ab ipso scrip-
*tore‚ sed ab aliis postero tempore inserta esse. Tenui dicendi
genere ubique utitur, quamquam passim praecepta perpetua, quae
fastidio legentes obruere solent, varietate quadam distinguere
studuit. Delectus verborum et iunctura dictionum ad plebeii ser-
mom's usum prope accedunt, neque versuum numeri elegantia
commendantur, ut haud raro ambiguum sit, utrum scriptor ipse
an librarii castigandi sint. Inprimis offensioni est, quod haud
raro praecepta non satis iusto vel nullo omnino ordine recensen-
tur: saepius a librariis peccatum esse constat, nam non solum
libri manuscripti de versuum ordine valde inter se dissentiunt,
sed etiam passim librorum meliorum auxilio nunc ea, quae temere
disiecta fuerunt, in suum locum restituta sunt. Nec tamen licet
ad eandem normam omnia pariter exigere: nam hoc poema ab
aliis vario modo amplificatum est, non solum eiusdem sententiae
versus sunt additi, sed etiam scriptoris ipsius iudicium castiga-
tur: itaque non mirum accidit, si nonnunquam vel continuo vel
etiam diversis locis.eadem variatis tantum verbis iterantur. Neque
tamen licet satis tuto aliena seiungere, nam ingenii mediocritati,
quamrhie scriptor ubique prae se fert, aliquid condonandum **),

Quod Suidas v. Φωκυλίδης de hoc poemate dicit: εἰσὶ δ’ ἐκ
τῶν’Σιβυλλιακῶν κεκλεμμένα, ex Hesychio descripsit, nam eadem
apud Eudociam p. 426 leguntur. Sed tantum abest, ut Hesy-
chius verum sit assecutus, ut planum sit eum, qui librum se-
cundum Oraculorum Sibyllinorum vel primus concinnavit vel ab
alio adornatum retractavit, insignem partem carminis Phocylidei
huic libro inseruisse. Nam de Christo pios homines meritis vir-
tutis praemiis ornante ‘haec dicit II 45:
45 ‘Ayvbg γὰρ Χριστὸς τούτοις τὰ δίκαια βραβεύσει,

Καὶ δοκίμους στέψει, αὐτὰρ espa μάρτυσι δώσει

*) Auctorem carminis ipsum ascivisse Phocylidis nomen neque id
postea ab alio inditum esse etiam Bernays existimat, quamvis primos
versus expunxerit. Verum quod censet (p. XXXIV) propterea Milesii
poetae nomine poema suum ornavisse‚ quoniam etiam ille varia prae-
cepta nullo fere vinculo inter se apta ediderit, tenendum est perpetuum
carmen ab antiquo Phocylide prorsus alienum esse, qui singula prae-

cepta paucissimis versibus comprehensa seorsim proposuerit.
ἦ) Goram p. 98 novissimam poematis partem inde a v. 179 omnino

a. reliquo carmine alienam et postea adiectam esse censet.

