298 POETAE ELEGIACI.

autem vel dorica dialecto a reliquorum societate segregatur.
Sex tantum supersunt pcematia, 1. 2. 7. 8. 14. 15, quae in
amatorio fere genere versantur, quae si quis ob id ipsum summo
philosopho indigna censeat, equidem assensum sustineo. Sed sin-
gillatim si quis ea examinaverit, pleraque aliquid offensionis habere
senti'et3 velut 1 et 8 propter Agathonis et Phaedri nomina So-
crati potius quam Platoni conveniunt, itaque si haec germana
sunt, concedendum, discipulum ludentem magistri sui personam
induisse. Ep. 7 in Dionis 'memoriam scriptum multo magis offen-
dit: Gellius et Apuleius Platonem adolescentulum talia lusisse
dicunt, at epigramma hoc post Dionis mortem Ol. 106, 3 Plato
senex scripsisse fingitur, neque adolescens, sed aetate iam pro-
vectus familiari Dione usus est: praeterea carmen est crasso filo,
longeque abhorret a nativa simplicitate, qua Platonis poesin in·
signem fuisse consentaneum est. Ep. 14 et 15 lepore *facile
superant reliqua3 sane astronomiae Plato· una cum discipulis
⁵ potissimum operam dedit gravis iam annis, cum Eudoxus Athe-
nas domicilium contuIisset: sed quod scriptores, qui hos versicu-
los tradiderunt, de astronomiae studiis fabulantur, leviusculum
est: potuit haec adolescentulus ludere, si sumas haec sola ele-
gidia flammarum vim subterfugisse. Nam ep. 2 ceteris proter-
vius nimis vulgare est et levidense.

Quod olim existimabam, fortasse alia in eorum locum quae
Platoni abroganda sunt, substitui posse, non iam tueor. Sane
non invenusta sunt 24Ι et 32, neque quod hic quandam cum
bucolicis carminibus deprehendimus similitudinem offendit, sed 24 ⁴
videtur Platoni tributum esse, quoniam describitur locus in Hy-
metto, quem Πλάτωνος νάπην vocabant, (vid. ad ep. 25, ubi id
iterum usu venit), item 32 Platonis nomen prae se fert, quod quae
hic de apum examine et Amore narrantur, fabularem historiam
de infante Platone in memoriam revocabant. Praeconium Aristo-
phanis comici 29, quamvis testium auctoritas non admodum gra-
vis, cum philosophi ingenio sit dignissimum, non ausim eripere.
Sed Pindari elogium ep. 6 antequam natus fuit Plato factum,
vide quae ibi adnotavi.

Reliqua non dubitamus quin a Platone philosopho omnino
aliena sint: huc referenda sunt omnia, quae in artis operibus et
donariis describendis versantur, quae non solum propter id ipsum
institutum, sed etiam plerumque propter orationis proprietatem
non solum a Platone, sed omnino ab hoc saeculo prorsus abhor-
rent, velut 4. 5. 21. 22. 23. 26. 27. 28, adde praeterea 25. Ex

