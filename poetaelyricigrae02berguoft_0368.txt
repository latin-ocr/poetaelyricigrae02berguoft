358

POETAE ELEGIACI.

IX. Pyrrho.

Orbe tegor medio, maior virtute paterna,
quod puer et regis Pyrrhus opima tuli,

impius ante aras quem fraude peremit Orestes, 661
—- quid mirum — caesa iam genetrice furens.

XIII. Deiphobo.

Proditus ad poenam sceleratae fraude Lacaenae
et deformato corpore Deiphobus

non habeo tumulum, nisi quem mihi voce vocantis
et pius Aeneas et Maro composuit.

XV. Astyanacti.

Flos Asiae tantaque unus de gente superstes
parvulus, Argivis sed iam de patre timendus,
hic iaceo Astyanax, Scaeis deiectus ab altis·
pro dolor, Iliaci Neptunia moenia muri
viderunt aliquid crudelius Hectore tracto,

XVII. Nasti et Amphimacho.

Nastes Amphimachusque‚ Nomionis inclita proles,
ductores quondam, pulvis et umbra sumus.

XVIII. Τ 1· o ilo.

Hectore prostrato nec dis nec viribus aequis
congressus saevo Troilus Aeacidae
raptatus bigis fratris coniungor honori,
cuius ob exemplum nec mihi poena gravis.

XIX. Polydoro.

Cede procul myrtumque istum fuge nescius hospes:
telorum> seges est sanguine adulta meo.

confixus iaculis et ab ipsa caede sepultus
condor in hoc tumulo bis Polydorus ego.

soit pius Aeneas et tu, rex impie, quod me
Thracia poena premit, Troia cura tegit.

XX. Euphemo.

Euphemum, Ciconum ductorem, Troia tellus
condidit hastati Martis ad effigiem.

