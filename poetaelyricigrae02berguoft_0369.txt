ARISTOTELES. 359

nec satis est titulum saxo incidisse sepulcri,
insuper et frontem mole onerant statuae.

ocius ista ruunt, quae sic cumulata locantur:
maior ubi est cultus, magna ruina subest.

XXII. Eunomo et Chromio. 662

Eunomus hic Chromiusque iacent, quis Mysia regnum,
quis pater Alcinus Oceanusque atavus,

nobilitas quid tanta iuvat? quo clarius istis
est genus, hoc mortis conditio gravior.

XXIII. Priamo.

Hic Priami non est tumulus, nec condor in ista
sede: caput Danai diripuere meum.

ast ego, cum lacerum sine nomine funus haberem,
confugi ad cineres Hectoreos genitor.

illic et natos Troiamque Asiamque sepultam
inveni et nostrum quidquid ubique iacet.

XXIV. Item Priamo.

Qui titulum Priami quaerit, legat Hectoris ante3
ille meus, nato quern prius ipse dedi.

Hectoris et patris simul est commune sepulcrum,
amborum quoniam iuncta ruina fuit.

XXV. Hecubae.

Quae regina fui, quae claro nata Dymante,
quae Priami coniunx, Hectora quae genui,

hic Hecuba iniectis perii superobruta saxis,
sed rabie linguae me tamen ulta prius.

fidite ne regnis et prole et stirpe parentum,
quicunque hoc nostrum σῆμα κυνὸς legitis.

XXVI. Polyxenae.

Troas Achilleo coniuncta Polyxena busto
malueram nullo caespite functa tegi.

non bene ,discordes tumulos miscetis Achivi:
hoc violare magis quam sepelire fuit.

