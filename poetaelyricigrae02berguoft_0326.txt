· XXXVI. 632
Z E U X I S.

De hoc Zeuxidis epigrammate et de Parrhasii versibus, qui v
subsequuntur, dixit Ο. Iahn in actis soc. Saxon. 1856 p. 284 seq„
cuius sententiam postea suo more exornavit Benndorf de Anthol. Gr.
epigr. p. 26 seq. Negat Iahn haec ab ipsis artificibus tabulis
suis subscribi potuisse, sed censet haec Nicomachi esse, qui in
elegia clarissimos pictores loquentes et de arte sua gloriantes in-
duxerit, Nicomachum autem hunc poetam non diversum esse a
Nicomacho pictore, qui fere usque ad Ol. GV aetatem egerit.
Speciosa est haec coniectura, sed mihi omnia huic suspicioni
videntur adversari.

Illius elegiae tenuis extat memoria apud Hephaest. p. 27
(cf. Eustath. p. 984, 10) Νικομάχου τοῦ τὴν περὶ ζωγράφων ἕλε-
γείαν πεποιηκότος·

Οὗτος δή σοι ὁ κλεινος ἀν’ Ἑλλάδα πᾶσαν Ἀπολλό-
δωρος· γιγνώσκεις τοῦνομα τοῦτο κλύων.

Hephaestio non dilucide dicit ex hac ipsa elegia petitum esse
distichon, ut etiam peculiare epigramma esse possit, sed tamen
illud satis probabile3 nam haud. dubie hi versus ad Apollodorum
pictorem clarissimum referendi sunt: verum nequaquam certum
est ipsum Apollodorum loquentem induci, potius verisimile est,
Nicomachum haec de Apollodoro praedicare: itaque vel hoc
, nomine distichon a Zeuxidis et Parhasii epigrammatis discre-

pat. Equidem olim existimabam Nicomachum poetam, cuius aetas “

etiam nunc incerta mihi videtur (sed Alexandrinorum saeculo
vixisse maxime verisimile est), imagines clarorum pictorum ex-
hibuisse, et singulas elegiacis explanavisse versibus, ut carmen
Varronis Imaginibus fuerit simillimum. Verum haec incerta fateor.

Iahn perpetui carminis reliquias sibi deprehendisse visus est;
at‘ adversatur auctoritas Plinii, Aristidis, Athenaei, qui soli haec
commemorant3nam Aelianum, qui descripsit Athenaeum, mitto.

