ARlSTOTELES. 343

Et hinc iam intellegitur, qui sit factum, ut Asclepiadis ali-
quod epigramma inter Aristotelia reciperetur, vid. Ep. 7. Et hoc
quidem a ceteris, quae Aristoteli tribuuntur, tantum dissidet, ut
etiamsi non aliunde de auctore huius epigrammatis constaret, Ari-
stoteli abiudicandum esset.

Ad hoc exemplum postea Pepli auctor condidit epigrammata
in heroes, qui Iliaco bello inclaruerunt, tam Graecos quam Tro-
ianos*), idem vero etiam aliorum heroum memoriam passim ver-
sibus illustrasse videtur, inde Iliacis epitaphiis nonnulla aliena addita
sunt, velut 41-44. 48, heroibus dicata, quorum memoria non
pertinet ad bellum ‘Troianum‚ quae quidem Porphyrius in fine
utriusque catalogi subiecit. **) Quod Rose contendit, auctorem pepli
haec poemata variorum poetarum opera ficta undique collegisse et
operi suo inseruisse, non est probandum: sane peplographus passim
non solum antiquiora carmina imitatus est, velut 13. 19. 61, sed
sortasse etiam integra recepit in ordinem, velut 7 et 15, quam-
quam de his ambigi potest*’¹‘·*)3 sed in reliquis elogiis eam fere
ubique aequabilitatem deprehendimus, ut peplographus suo peri-
culo finxisse censendus sit, summam enim ingenii mediocritatem
et sermonis tenuitatemvostentant.v Neque quod aliquoties duo epi-
taphia in eundem heroem composita hic leguntur, velut 1. 2 in
Agamemnonem, 4. 5 in Achillem, 9. 10 in¹Nest0rem, 12. 13
in Ulixem, 18 A. B. 37 in Tlepolemum, inde tuto conficias di-
versorum poemata esse†)

 

*) Sylloge Florentina non est integra servata3 magna pars catalogi
Troiani intercidit, hinc pleraque disticha, quae Eustathius et Tzetzes
servaverunt, Troianis sunt destinata.
⁷ **) Haec quoque epigrammata ex peplo repetita esse arguit orationis
filum: nam ad ceterorum similitudinem plerumque proxime accedunt.

***) Diodorus sepulcralem titulum 15 in Creta insula apud Cnos-
sios extare tradidit, sed eius rei fides admodum incerta, fortasse ipsa
peplographi verba descripsit, certe hoc epitaphium plane congruit cum
reliquorum specie. Contra 7 Asclepiadis poematium adeo abhorret,
ut non peplographus, sed Porphyrius sive librarius aliquis, qui Aiacis

¹ elogium desiderabat, videatur addidisse: nam Aiacis epitaphium in

peplo fuisse certissimum est.

†) Cum fama variaret de morte et sepulcris heroum, consentaneum
est fabularis historiae conditorem, cum hanc memoriae diversitatem
traderet, etiam pluribus elogiis passim heroes decoravisse: neque assen-
tiendum est M. Schmidtio, qui singulis singula epitaphia destinata esse
censet, ac propterea, quando duo in eiusdem herois honorem poemata
extant, alterutrum in fraudis suspicionem vocat, itaque ep. 1. 5. 9.
13 expungenda existimat. Neque audiendus Schmidt, cum Arabum
.indicem antestatus (cf. Rose p. 564) tantam copiam epigrammatum fuisse
existimat, ut sex libris comprehensa fuerint; nam non epigrammatum,
sed pepli fuerunt sex libri, si isti indici fides habenda.

